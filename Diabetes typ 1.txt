Diabetes typ 1: En introduktion, av Niklas Eriksson, 2022-03-03


Så här fungerar kroppen: Du äter någonting, det bryts ned i magen, och de olika sakerna maten bestod utav sänds 
ut i blodet. Vi fokuserar här enbart på kolhydraterna, då det är det viktiga för diabetesen. Kolhydraterna, det 
vill säga "sockret" i maten, hamnar på tre ställen nu. Dels åker en del runt i blodet mest hela tiden, dels 
lagras en del i kroppens reserver och dels åker en del ut till de hungriga celler i kroppen som vill ha mer 
mat/energi/bränsle vad vi nu skall kalla det.

När en cell behöver kolhydrater ropar den på hjärnan och säger "Hallå där hjärnan, jag behöver kolhydrater!". Då 
sänder hjärnan ut de efterfrågade resurserna i blodet så att kolhydraterna/sockret finns tillgängligt. För att 
cellerna skall få åtkomst till kolhydraterna krävs det dock insulin. Insulin tillverkas i en liten del av 
bukspottskörteln som sänder ut det i kroppen när hjärnan säger åt den.

Man brukar likna insulinet vid en nyckel som öppnar upp dörren till cellerna och släpper in kolhydraterna till dem. 

Om man inte har insulin blir det problem. Cellerna svälter, och att ha kontinuerliga höga halter av kolhydrater 
i blodet sliter även på kroppen samt orsakar över tid svåra skador. Exempelvis var det historiskt sätt vanligt 
att man kunde bli blind, ett problem som oftast inte är något som händer de flesta nu för tiden då vi har en 
mycket bra sjukvård samt behandling av diabetes nu för tiden. Själv går jag på grund av detta och får en 
ögonbottenfotografering gjord en gång per år för att man skall se förändringar i ögonen (spruckna blodkärl) i 
tid för att kunna motverka sådant. (Dålig timing i år, det var fredagen innan labb inlämningen, och där rök den 
dagen på grund av de pupilvidgande dropparna som gör det omöjligt att läsa flera timmar efteråt....) Innan man 
började med att injicera insulin så dog man helt enkelt en plågsam utdragen död allteftersom kroppen under veckor 
och månader bröts ner... Att ha ett högt blodsocker under längre tidsperioder är således mycket dåligt.

Men vad är diabetes typ ett? Diabetes typ ett är när den delen som producerar insulin i bukspottskörteln inte 
fungerar längre. Av något själ har den dött. Du har ingen förmåga att producera insulin i din kropp längre. Typ 2
 diabetes är när man antingen har en för liten eller mer sporadisk och opålitlig produktion av insulin. Men jag 
har alltså typ ett diabetes.

Så, vad skall vi (som har diabetes typ ett) göra? Fylla upp oss med insulin, och sedan kan vi äta det vi behöver 
utan att något går snett? Nej, riktigt så fungerar det inte heller.

Cellerna i kroppen behöver insulin för att ta upp kolhydraterna/sockret.... Men hjärnan behöver inte insulin för 
att göra det! Och detta är mycket viktigt! Som diabetiker kan jag få ett lågt blodsocker, och det kan ställa till 
problem. Problemen kan variera från tillfälle till tillfälle samt från person till person. Om blodsockret bara är 
lite lågt, men att jag fortfarande är vid medvetande, då kan jag känna att blodsockret är lågt (det är inte alltid 
som jag märker det i tid men generellt upptäcker jag det i tillräckligt god tid när det börjar bli lågt för att 
kunna åtgärda det). Jag kan bli darrig, att jag inte kan hålla händerna helt stilla utan blir darrhänt så att säga. 
Ibland viker sig benen vid knäna, och när jag föröker resa mig kan samma sak hända igen, då vet jag att nu är 
blodsockret lågt. Hjärnan kan bli "trögare"/"slöare", tankeverksamheten kan gå långsammare. När det blir en 
allvarligare insulinkänning (det är vad det kallas när blodsockret blir lågt för oss diabetiker) kan det resultera 
i mer dramatiska händelser. Ett exempel är när jag suttit och bara försvunnit bort, kroppen har blivit helt lealös 
och man har inte kunnat kontakta mig. Något annat som kan hända är om jag väcks med mycket lågt blodsocker när jag 
sover, vilket kan aktivera reptilhjärnan så att säga, och då kan jag bli våldsam. Det är viktigt att förstå att det 
i det läget inte finns tillräcklig med tankeförmåga för att kunna tänka klart och fatta korrekta beslut, det är mer 
instinkter. Typ att försvara sig mot hot. Sedan finns det tillfällen som har inkluderat att jag hallucinerat. Allt 
flyter ihop i hjärnan vilket kan resultera i de mest bissara resultat. Insulinkänningar är olika från person till 
person, samt från tillfälle till tillfälle.

Så, förklara, vad skapar dessa insulinkänningar och hur stoppar vi dem? Svaret till varför jag kan få en 
insulinkänning ligger i att det finns för lite kolhydrater/socker i blodet. Som jag nämnde tar hjärnan upp 
kolhydraterna direkt ur blodet, medans cellerna i resten av kroppen behöver insulin för att det skall fungera. Om 
cellerna i resten av kroppen konsumerar för stor andel av kolhydraterna och mängden kolhydrater i blodet blir för 
låg, då inträffar de oönskade beteendena. Med andra ord, hjärnan måste prioritera vad den anser att det är viktigast 
att lägga den begränsade mängd kolhydrater den har på. Så, kanske hjärnan beslutar att det i ett tidigt skede är 
bättre att mina ben ger vika, exempelvis, än att något mer vitalt upphör. 

Lösningen till det hela? Enkelt. Höj blodsockret. Men detta kan vara komplicerat om jag inte längre är vid medvetande 
eller om jag är tjurskallig, vilket inte är sällan, och vägrar att gå med på att jag har ett lågt blodsocker. Om jag, 
eller en annan person med diabetes, inte är tillräckligt vid medvetande, alternativt inte klarar av att äta eller 
dricka något, då kan det vara farligt att ge mig något att äta - det finns risken att man sätter det i halsen och 
kvävs. Så, lösningen så länge jag är förmögen att äta och tugga samt så länge det går att kommunicera med mig är att 
ge mig något med kolhydrater i - gärna "snabba" kolhydrater, det vill säga sådant utan några fibrer som försenar 
nedbrytningsprocessen. Vi vill ha ett snabbt resultat här. Ett dåligt exempel är exempelvis ett fiberikt knäckebröd, 
och ett bra exempel kan vara appelsinjuice med hög kolhydratshalt (tyvärr har de dragit ner på kolhydraterna i sådana 
produkter så att de inte är lika verkningsfulla nu för tiden) eller socker (gärna druvsocker vilket är en snabbare typ 
av socker, exempelvis "Dextro"). Om det inte går att kommunicera med mig, eller om jag vägrar äta något och uppför mig 
på ett sätt som gör att ni inser att nu är någonting väldigt konstigt med mig för så här uppför jag mig normalt inte, 
då bör ni vara beredda på att ringa efter en ambulans istället. Nämn att jag har diabetes, alternativt diabetes typ ett, 
och så  vet de vad som gäller och vad de skall göra. Jag har varit med om att träffa på ett flertal ambulanser i mitt 
liv vid det här laget... Fast det var rätt länge sedan sist. X-D Men om jag inte går att kommunicera med, då är det oftast 
det rätta att göra. (Om det inte helt enkelt är för att jag lyssnar på hög musik eller något och inte hörde er!) Jag 
kommer utan tvivel, om jag fortfarande har tillräckligt med förmåga att kommunicera, protestera mot det. Men om ni känner 
att situationen kräver det, lyssna inte till vad jag säger i den frågan då... (Fast när situationen uppstår kommer jag 
anse att ni skall lyssna på mig. ;-P) Om ni är lite djärvare och inte har åtkomst till en ambulans, säg att vi är vilse 
ute i skogen på okänd ort, då kan ett alternativ vara att kolla om jag har en avlång orange liten ask/låda/fodral eller 
vad man skall kalla det, av plast. Det skall stå "Glucagon" på den. Innehållet är en spruta samt instruktioner som ni 
behöver läsa för att få reda på hur man går tillväga för att använda den. Nämner det bara som ett alternativ i nödfall, 
men det är ju också för nödfallen jag bär omkring på den... Glucagon kickstartar kroppens egna system och får kroppen 
att sända ut reserverna av kolhydrater som finns lagrade. Man bör vara flera vid ett sådant tillfälle, personligen är 
jag aldrig glad över att få en så tjock kanyl instucken i mig... Så nån behöver hålla fast mig vid det tillfället. Bör 
noteras att jag vanligtvis är en svag person, men att även en svag person i en sådan situation kan upplevas stark som en 
björn.... Eller åtminstone mycket starkare än normalt. Men det är mer en sista utväg, oftast känner man nog att det är 
enklare och bättre att bara kalla på ambulansen. (Så länge som den inte måste färdas särskilt långt, situationen 
förvärras ju tills dess att man får upp blodsockret.)

Jag nämnde just att kroppen har reserver som man med en glucagon-spruta kan sända ut. I vanliga fall brukar kroppen också 
göra detta i slutändan... Men då brukar det ha gått flera timmar innan det sker. Ett viktigt undantag är om man konsumerat 
alkohol. Själv är jag nykterist, men det finns andra diabetiker som dricker alkohol. När man har alkohol i kroppen prioriterar 
kroppen att först ta hand om alkoholen och inte förrän det hänt tar den hand om blodsockret. Därför är det jätteviktigt 
att hålla koll på sin polare som dricker alkohol om personen har diabetes. Kroppen kan helt enkelt vara för upptagen, om 
blodsokret går ner, för att åtgärda det... Och den där personen som tycks ha tuppat av på grund av alkohol kanske egentligen 
håller på att dö på grund av kolhydratsbrist. Det har hänt förr. När jag var tonåring, om det inte var tidigare, informerades 
jag om denna risken, det var någon redan vid den tiden redan gammal informationsfilm som jag minns om hur någon tonåring 
druckit och dött på det sättet. Så var vaksamma i de situationerna och se till att folk har koll på sitt blodsocker om de 
har diabetes.

Så, det tog lång tid att skriva.

Nåväl.. Så, vad är lösningen? Hur förhindrar vi att alla dessa negativa saker sker? Som ofta handlar det om en balans. 
Det handlar om att vi diabetiker behöver kontrollera vårt blodsocker samt äta (höja blodsockret) eller injicera insulin 
(sänka blodsockret) efter behov. Men ibland missar även veteraner som mig själv som har över 34 års erfarenhet av diabetes 
något, eller så förändras de dagliga rutinerna, man motionerar massor extra en specifik dag, etcetera, och saker går fel. 
Det händer. Men ju bättre man är på att kontrollera och parera blodsockret, ju färre gånger händer det, samt ju mindre blir 
svängningarna i blodsockret.

Förhoppningsvis har ni lärt er något nytt av det här, annars har jag förlorat massor tid till ingen nytta... X-D

Ha en bra dag!

-Niklas Eriksson